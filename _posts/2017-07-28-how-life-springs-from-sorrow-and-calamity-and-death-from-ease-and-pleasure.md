---
layout: post
title:  生于忧患死于安乐 - 孟子
category: literature
tags: literature warring_state_period confucianism
---
![](https://cdn.kelu.org/blog/tags/literature.jpg)

《孟子》目录：

* 梁惠王上
* 梁惠王下
* 公孙丑上
* 公孙丑下
* 滕文公上
* 滕文公下
* 离娄上
* 离娄下
* 万章上
* 万章下
* 告子上
* 告子下
* 尽心上
* 尽心下

生于忧患死于安乐 出自《告子下》

	孟子曰：“舜发于畎亩之中，傅说举于版筑之闲，胶鬲举于鱼盐之中，管夷吾举于士，孙叔敖举于海，百里奚举于市。

	故天将降大任于是人也，必先苦其心志，劳其筋骨，饿其体肤，空乏其身，行拂乱其所为，所以动心忍性，曾益其所不能。

	人恒过，然后能改；困于心，衡于虑，而后作；徵于色，发于声，而后喻。

	入则无法家拂士，出则无敌国外患者，国恒亡。然后知生于忧患而死于安乐也。”
