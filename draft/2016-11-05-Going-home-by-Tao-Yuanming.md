---
layout: post
title: 归去来兮辞
category: literature
tags: TaoYuanming
---

归去来兮辞

归去来兮！田园将芜，胡不归？既自以心为形役，奚惆怅而独悲？悟以往之不谏，知来
者之可追；实迷途其未远，觉今是而昨非。舟遥遥以轻  ，风飘飘而吹衣。问征夫以前路，
恨晨光之熹微。

乃瞻衡宇，载欣载奔。僮仆欢迎，稚子候门。叁径就荒，松菊犹存。携幼入室，有酒盈
樽。引壶觞以自酌，眄庭柯以怡颜，倚南以寄傲，审容膝之易安。园日涉以成趣，门虽设而
常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤
松而盘桓。

遍去来兮！请息交以绝游，世与我而相遗，复驾言兮焉求？悦亲戚之情话，乐琴书以消
忧。农人告余以春及，将有事於西畴，或命巾车，或棹孤舟，既窈窕以寻壑，亦崎岖而经
丘。木欣欣以向荣，泉涓涓而始流。羡万物之得时，感吾生之行休。

已乎矣！寓形宇内复几时，曷不委心任去留，胡为遑遑欲何之？富贵非吾愿，帝乡不可
期。怀良辰以孤往，或植杖而耘耔，登东皋以舒啸，临清流而赋诗。聊乘化以归尽，乐夫天
命复奚疑。